Esercizio di oggi: Carosello Mono Array
nome repo: js-array-carousel
Consegna: Dato un array contenente una lista di cinque immagini, creare un carosello come nello screenshot allegato.
A partire dalla struttura che trovate nello zip allegato implementate il click dell'utente sulle frecce, il programma cambierà l’immagine attiva, che quindi verrà visualizzata al posto della precedente.
BONUS 1 (da fare solo una volta implementato il click sulle frecce): Aggiungere il ciclo infinito del carosello. Ovvero se è attiva la prima immagine e l'utente clicca la freccia per andare all’immagine precedente, dovrà comparire l’ultima immagine dell’array e viceversa.
BONUS 2 (da fare solo una volta terminato il bonus 1): Aggiungere la visualizzazione di tutte le thumbnails sulla destra dell’immagine grande attiva, come nello screenshot proposto. Tutte le miniature avranno un layer di opacità scura, tranne quella corrispondente all’immagine attiva, che invece avrà un bordo colorato. Al click delle frecce, oltre al cambio di immagine attiva, gestire il cambio di miniatura attiva. Prima di partire a scrivere codice:
Non lasciamoci spaventare dalla complessità apparente dell'esercizio, ma analizziamo prima, come abbiamo fatto sempre, cosa ci potrebbe aspettare.
Abbiamo completato ormai da qualche giorno la sessione HTML e CSS, se non ci ricordiamo qualcosa andiamo pure a riguardare alcuni argomenti. Non dedichiamo però al ripasso più di una mezz'ora, così da non perdere di vista il focus dell'esercizio.
Consigli del giorno:
1. Scriviamo sempre prima per punti il nostro algoritmo in italiano per capire cosa vogliamo fare
2. Al momento giusto (ihihhi starà a voi capire quale) rispondete a questa domanda: "Quanti cicli servono?" Buon lavoro e buon divertimento!